مقدمه

در جلسه سوم به اثرات فرزندآوری و فرزندپروری بر سلامت مادر و خانواده می پردازیم. سوالی که مطرحمی شود این است که آیا بارداری و شیردهی برای یک خانم تماماً آسیب و رنج جسمی و روحی هست؟ اتفاقا یک سری منافع طبی و روانشناسی بر آن مترتب است. مخصوصاً در سالهای اخیر که مسئله ی فرزند دار شدن و مباحث جمعیتی در تمام دنیا قابل توجه شده است. مطالعات در این زمینه افزایش پیدا کرده به طوری که محققین در علم طب پزشکی علوم روان شناسی و جامعه شناسی بسیاری از فواید و منافع را برای دوره ی بارداری و شیردهی برای مادر و در کل پروسه فرزندآوری و فرزند پروری برای والدین خانواده و جامعه بر می شمارد.

اثرات فرزندآوری و فرزند پروری بر سلامت مادر و خانواده

در این جلسه به بررسی تفصیلی این فواید در دوره ی بارداری شیردهی و فرزند پروری برای مادر و خانواده می پردازیم متون علمی تخصصی و فوق تخصصی زنان و زایمان بر فواید و اثر پیشگیری کننده بارداری و شیردهی بر سرطانهای تولید مثلی صراحت دارد. در کتب تخصصی اولین علت برای سرطان تخمدان تولی پایینی هستند که به معنای تجربه نکردن حتی یک دوره بارداری است. یعنی اصلی ترین عامل خطری که برای ابتلای یک خانم به سرطان تخمدان ذکر شده این است که در زندگی خودش حتی یک بارداری را هم تجربه نکند. در مطالعات نشان داده شده است که نسبت سرطان سینه در خانم هایی که هیچ گونه بارداری تجربه نکرده اند نسبت به خانم هایی که حداقل یک فرزند دارند ۱/۲ تا ۱۷ برابر بیشتر است و جالب اینجا است که هر چه سن اولین بارداری کمتر و پایین تر باشد. این اثر محافظتی بیشتر است. این اثر محافظتی برای سرطان سینه ده سال به طول می انجامد. بنابراین هر چه که اولین بارداری در سن پایین تری تجربه شود و آخرین بارداری در سن بالا تری تجربه شود آن بازهی سنتی که بازداری خانم را نسبت به سرطان سینه محافظت میکند یک بازه ی گستردهتری

دوره شیردهی همین اثر را بر محافظت کنندگی از سرطان ها دارد. پژوهش ها نشان داده اند خانم هایی که دوره ای حداقل ۱۲ ماهه شیردهی را تجربه می کنند نسبت به سرطانهای تولید مثلی یعنی سرطان سینه، تخمدان و رحم، احتمال ابتلاه پایین تری دارند و محافظت بیشتری می شوند. علاوه بر این دوره های بارداری و شیردهی خانم ها را نسبت به فیبروم ها هم محافظت می کنند. میروم ها توده های خوش خیم در رحم هستند اما با این که خوش خیم هستند مشکلات زیادی را برای خانم ها به وجود می آورند. دوره های بارداری و شیردهی خانمها را نسبت به ایجاد فیبروم ها محافظت می کنند و حتی گاهی دوره ی بارداری می تواند درمانی برای فیبروم باشد. و ممکن است فیبروم ها و کوچک تر کند.

Nulliparity

یکی دیگر از مشکلات جدی تولید مثل در خانم ها اندومتریوز است. اندومتریوز یک بیماری است که در آن بافت رحمی در جایی غیر از رحم کاشته میشود. این بیماری هم تشخیص سختی و هم درمان بسیار مشکلی دارد. ولی تحقیقات نشان داده هر دوره بارداری خانم را نسبت به ایجاد اندومتریوز محافظت میکند و علاوه بر آن خود بارداری میتواند یکی از درمانهای اندومتریوز باشد. حداقل میزان شیردهی به ازای هر کودک باید ۱۸ ماه باشد تا این اثر محافظتی نسبت به سرطان سینه برای مادر ایجاد شود حداکثر میزان شیردهی در متون علمی و علاوه بر آن در متون دینی ۲۴ ماه ذکر میشود و این میزان مدت شیردهی برای داشتن اثرات محافظتی نسبت به سرطانهای تولید مثلی یک مدت زمان بسیار مناسب است. علاوه بر اثرات مفیدی که بارداری و شیردهی در محافظت کنندگی نسبت به سرطانهای تولید مثل برای خانم ها دارند. مطالعات نشان داده است که تجربه کردن یک دوره بارداری و یک دوره شیردهی حداقل میتواند خانم ها را نسبت به بیماری های دیگری هم محافظت کند. یکی از مهمترین این بیماریها بیماریهای قلبی و عروقی است. نشان داده شده است که خانم هایی که به صورت تجمعی ۲۴ ماه شیردهی دارند ۲۳ درصد کمتر از جامعه عمومی به بیماریهای قلبی و عروقی مبتلا می شود و تجربه ی یک دوره بارداری و شیردهی با کاهش احتمال ابتلا به بیماری های سیستماتیک مثل فشار خون قند خون و چربی خون هم در ارتباط است. به دلیل اینکه در دوره بارداری خون چنینی با خون مادری تا حدی مخلوط میشود یعنی از طریق عروق جفتی مقداری از خون جنین وارد جریان خون مادر میشود بخشی از سلولهای جنینی هم از جنین به مادر منتقل میشود. سلولهای جنینی در واقع جوانترین سلولهای انسانی هستند و بخشی از این سلولها سلولهای بنیادی هستند. مطالعات نشان میدهد بعد از اینکه مادر یک دوره بارداری را تجربه میکند هم در جریان خون مادر و هم در بسیاری از ارگانها و اعضای بدن مادر سلولهای جنینی یافت میشوند؛ یعنی تعدادی از سلولهای بنیادی جوان ترین ارگانیسم انسانی در بدن یک مادر پیدا میشود. وجود این سلولهای جوان و سلولهای بنیادی چه فایده ای دارد؟ این سلولها میتوانند به جوانسازی بافتهای بدن مادر کمک کند به طوری که نشان داده شده است که وجود سلولهای جوان جنیتی در قلب مادر میتواند نقش ترمیم کنندگی را برای بعضی از سلولهای قلبی مادر داشته باشد. علاوه بر این اثبات شده است که در کلیه ی مادر این جوان سازی اتفاق می افتد. در کبد هم به همین صورت میباشد. مادر در واقع در دوره بارداری یک دوره جوان سازی در کید را تجربه میکنند. این پدیده باعث شده است که حتی امروزه به فکر درمان بیماران با این سلول ها و با مکانیسم شبه بارداری بیافتند. اتفاقی که برای انجام دادن آن در آزمایشگاهها و به صورت درمانی نیاز به صرف هزینه بسیار بالایی وجود دارد به صورت طبیعی در یک دوره بارداری برای یک خانم اتفاق می افتد و این کاملا خلاف آن باور اشتباه عمومی که فکر میکند هر دوره بارداری مادر را سالها پیر می کند و بخشی از عمر و جوانی مادر را می گیرد.
اثرات فرزندآوری و فرزندپروری در اصلاح سبک زندگی

یکی از اثرات جانبی و جالبی که فرزنددار شدن برای مادر و در واقع برای کل خانواده دارد اصلاح سبک زندگی است. بسیاری از خانم ها تا خودآگاه وقتی که وارد دوره ی بارداری و بعد از آن دوره شیردهی میشوند سعی می کنند که سبک زندگی خودشان را بیشتر به سمت سلامت بیشتر ببرند و انتخاب هایشان در مواد غذایی در ساعات خواب و بیداری در ورزش کردن حفظ وزن مناسب پرهیز از عادات نامناسب بیشتر میشود. در کشورهای اروپایی و آمریکایی دوره ی بارداری زمانی طلایی برای ترک عادات نامناسبی مثل سیگار کشیدن و مصرف الکل در کتابها ذکر شده است؛ آنقدر این دوره به لحاظ اصلاح سبک زندگی دوره درخشان و کلیدی است که در کتب آنها این مسئله ذکر میشود در کشور خودمان هم معمولا به همین صورت است. خانم هایی که وارد دوره بارداری میشوند سعی میکنند از مواد غذای آماده کنسروها فست فودها، موادی که به هر شکلی احتمال ضرر را در آن میبینند پرهیز میکنند و بالعکس سعی میکنند. سبک زندگی بهتری داشته باشند.

علاوه بر این خانم هایی که میخواهند وارد دوره ی بارداری شوند و در دوره ی شیردهی قرار دارند، معمولاً تحت یک سری چک آپها و بررسیهای طبی قرار میگیرند قند خون فشار خون، چربی خون وضعیت تیروئید و سلولهای خونی معمولا در دوره ی بارداری مورد ارزیابیهای مکرر قرار می گیرد. باز از این جهت که تجربه ی یک دوره بارداری و شیردهی بیشتر احتمال دارد که یک خانم را تحت بررسیهای طبی قرار بدهد و اگر مشکلی وجود دارد زودتر مشکل پیدا شود و تحت درمان قرار گیرد. همانطور که گفتیم دوره ی بارداری و شیردهی دوره ی خیلی خوبی برای ترک عادتهای نادرست در زندگی هم است. خانم های باردار سعی میکنند مراقبت بیشتری نسبت به کیفیت و کمیت غذای خودشان داشته باشند و وزن شان را بهتر کنترل کنند و در دوره شیردهی اهتمام بیشتری به برگرداندن وزن خودشان به ترمال با نزدیک ترمال داشته باشند. همه ی اینها باعث میشود که دوره ی بارداری و شیردهی تبدیل به یک دوران طلایی برای برگرداندن صحت جسمی برای مادر و به تبع آن خانواده شود.

بسیاری از مادران در این زمان تلاش میکنند که در دوره بارداری و شیردهی اهتمام جدی نسبت به ورزش کردن داشته باشند. ورزش کردن علاوه بر اینکه عوارض بارداری مثل فشار خون بارداری دیابت بارداری زایمان سخت مسمومیت بارداری را کمتر میکنند باعث میشود که خانم دوره بارداری سالم تری را تجربه کند و بعد از زایمان با عوارض کمتری روبرو باشد همچین در دوره ی شیردهی وزن مادر سریع تر به وضع نرمال و نزدیک نرمال برمی گردد. علاوه بر آن خانمی که در دوره بارداری و شیردهی است تلاش می کنند که خودش را در یک شرایط با ثبات روحی و روانی قرار دهد، سعی میکند که از دنبال کردن اخبار ناگوار و مطالبی که به هر صورت برای او مفید نیست و ممکن است روح و روانش را به هم بریزد پرهیز کند. همه ی اینها باعث میشود که سلامت کلی جسمی و روانی آن حاکم افزایش پیدا کند و همه ی ما می دانیم که

سلامت خانواده معمولاً در گرو سلامت مادر و خانواده است وقتی که یک مادر خانواده ارتقاء سلامت جسمی و روحی دارد کل خانواده از آن منتفع میشوند و بهره میبرند.

آثار فرزندآوری و فرزند پروری بر سلامت روانی و اجتماعی مادر و خانواده

در قسمت آخر درباره آثار فرزندآوری و فرزند پروری بر سلامت روانی و اجتماعی مادر و خانواده بحث خواهد شد. یک خانم وقتی که فرزنددار میشود یک دوره بارداری را پشت سر میگذارد و وارد دوره ی فرزند پروری میشود رشدهایی برای او ایجاد میشود رشد شخصیتی و اخلاقی در کنار رشدهای معنوی که ما در متون دینی داریم و قطعاً غیر قابل چشم پوشی هستند. مادر وقتی که با تعداد فرزند روبرو است یعنی چندین فرزند کوچک را پرورش میدهد به مرور زمان و در جریان تربیت آنها بسیاری از مشکلات، صفات، اخلاق نامناسب و تا مطلوبی که خودش هم متوجه آنهاست را کنار میگذارد. داشتن فرزند باعث کاهش وسواس های مختلف در مادر میشود هرچه تعداد فرزندان بیشتر باشد میزان این وسواس ها کمتر میشود. وسواس های نظافت وسواس های تربیتی و رفتاری اگر با مهارت آموزی مناسب باشد میتواند در جریان فرزند پروری کمتر شود. اعتماد به نفس مادر در جریان تربیت چند فرزند افزایش قابل توجهی دارد. همینطور امید به زندگی و تمایل مادر برای ادامه دادن مسیر زندگی با افزایش تعداد فرزندان افزایش پیدا میکند.

علاوه بر اثراتی که تعدد فرزند بر سلامت جسمی و روانی مادر و به طور کلی والدین دارد، خود بچه ها هم از داشتن خواهر و برادر در یک خانواده سود میبرند رشد شخصیتی و رفتاری که در بچه های خانواده های پرفرزند ایجاد میشود قابل توجه است افزایش مسئولیت پذیری کاهش میزان توقعات فرزندان رفتن از سمت مصرف کنندگی به سمت بهره ور بودن و تولید کننده ای افزایش توانمندی ها در تعاملهای بین فردی کسب مهارتهای گفتگو و مذاکره تلاش برای دستیابی به موفقیتها توانایی در اشتراک منابع اینکه بتوانند یک سری منابع محدود را بین خودشان تقسیم کنند و در جریان این مسئله یاد میگیرند که حریص نباشند و به فکر هم نوع خودشان باشند افزایش میزان دریافت توجه محبت و عاطفه به علت افزایش تعداد افراد خانواده و همین طور کاهش توجه والدین به یک فرزند از مزایای داشتن خواهر و برادر در یک خانواده است. والدینی که تک فرزند هستند تمام توجه و تمرکزشان را بر همان یک فرزند میگذارند و این پرورش به اصطلاح گلخانه ای و آبیاری بیش از حد فرزند باعث ایجاد یک سری آسیبهای شخصیتی و اجتماعی می شود.

جمع بندی

در سالهای اخیر مطالعاتی شده است که نشان میدهد افزایش تعداد فرزند در خانواده چه اثرات مفیدی برخود والدین دارد و همچنین نشان داد والدینی که فرزندان بیشتری دارند توان مدیریت بالاتری دارند و افراد تولید کننده تری هستند و این مباحث را در مقالات روانشناسی میتونید مشاهده کنید. والدینی که فرزند بیشتری دارند از کمترین منابع میتوانند بیشترین میزان بهره وری را داشته باشند. این مسائل نکاتی است که یک خانواده پر جمعیت و دارای فرزند زیاد را میتواند در جامعه ی امروز بیشتر به سمت موفقیت ببرد. به شرط


اینکه آگاهی در مسائل تربیتی وجود داشته باشد و تعداد زیاد فرزند یک خانواده ایجاد آسیبهای عاطفی و عقده های ذهنی و عاطفی نکند.

در طی این جلسات درباره ی نظام مسائل فرزندآوری در ایران صحبت کردیم نقش نظام سلامت بر افزایش نرخ باروری و اهمیت نظارت بر حسن اجرای قانون مخصوصاً در مواد و بندهای طبی صحبت کردیم از فواید بارداری و شیردهی و فرزند آوری و فرزند پروری بر سلامت جسمی و روحی مادر گفتیم و به یک سری از شبهات طبی بحث فرزند آوری پاسخ دادیم امیدواریم مطالبی که در این سلسله جلسات گفته شد باعث ارتقاء آگاهی و دانش و احاطه ی نسبی نسبت به مسائل طبی حوزه ی فرزندآوری و جمعیت شده باشد و این آگاهی و شناخت منجر به عمل اثرگذار و پایدار در حل بحران جمعیت ایران و برون رفت کشور عزیزمان از بحران سالخوردگی جمعیت و کاهش نرخ باروری شود.






