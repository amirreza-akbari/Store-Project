جلسه دوم افزایش ظرفیت روانی و قدرت روحی (بخش دوم) - استاد معماریانی

ن با عرض سلام و ادب و احترام خدمت شما دانشجویان عزیز، زوج های گرامی

قسمت دوم بحث روشهای افزایش ظرفیت روانی و قدرت روحی و وسعت درونی را خدمتتان تقدیم خواهیم کرد. عمده بخش اول بحث ما به عمل داشته ها باروری فکر با یادآوری ها به اضافه شکر، یعنی به کار بستن درست هر نعمت بر می گشت؛ که قرار شد هر نعمت را شناسایی کنیم و در زندگیمان دائماً اینها را درست به کار ببندیم و از نظر زبانی هم روحیه و شکرگزاری و زبان تشکر را در ابعاد مختلف زندگی مان ان شاء الله جاری کنیم این بحثی بود که به عنوان اولین عامل بود.

به روح های بلند توجه کنید

دومین عامل و یک عامل دیگر که میتواند به افزایش ظرفیت ما کمک کند، توجه به روح های بلند است. این یک گام است. بینید هر کدام از ماها یک الگوهایی در زندگیمان در ذهنمان بزرگ هستند. شما نگاه کنید، چه کسانی در زندگی شما نقش الگویی دارند، حالا درصد آن را بنویسید. مثلاً ممکن است ما بگوییم ائمه ما به دلیل این که معصوم هستند نقش الگویی شان صد درصد است البته ما باید ما به ازای رفتار آنها را بتوانیم حفظ کنیم. معمولاً ما ارتباط درستی با ائمه (ع) از نظر الگویی نداریم چرا؟ چون آنها برای هزار و چند سال قبل هستند و ما نمی توانیم این حس را پیدا کنیم این است که حداقل مجبور هستیم از آدم های دیگری به عنوان حلقه های واسط کمک بگیریم منظورم این است. ولی هر کدام از شما در زندگی تحصیلی تان در زندگی اجتماعی تان در زندگی خانوادگی تان یک آدمهایی هستند که لازم نیست حتماً معروف باشند ممکن است دایی بزرگوار شما یک کاب معمولی باشد ولی الگوی شما در حوزه اقتصاد باشد. ممکن است فلانی در موضوع برخورد با پدر و مادر الگوی شما باشد. فلانی الگوی شما باشد در ارتباط با برخوردش با فرزندانش، فلانی در ارتباط . با اندیشیدن و فکر کردن الگوی شما باشد و پس ما زحمت میکشیم الگوهایی که در زندگی تان به نوعی به ذهن تان می آید را یادداشت کنید. آقا یا خانم فلانی بعد بنویسید در موضوع فلان درصد آن را هم بنویسید مثلاً بنویسید فلانی ۵۰ درصد در موضوع اقتصاد الگوی من است. ببینید خود تهیه لیستی از این الگوها که بتواند به شما کمک کند، خیلی خیلی احساس خوبی به شما منتقل می کند آدم دیگر احساس تنهایی نمی کند. همین نکته ای که من میگویم خودش یک نوع ثروت است یعنی کسی که یک لیستی دارد یعنی تنها نیست یعنی تجربه ۲۰ سال یک آدم را می توانید در ۲۰ دقیقه بخوانید با از او بپرسید یا مشاوره بگیرید. این ها ثروت های کمی نیست. ممکن است بعضی ها بالای ۸۰ الگوی شما باشند که آنها روح های بلندی هستند مثل شهید چمران که اتفاقاً . برای دانشجویان الگوی خیلی خوبی است. مثل مرحوم دکتر حسابی در حوزه های دانشگاهی مثل عزیزمان سردار دل ها مثل شهید سردار سلیمانی خدا وکیلی شما بخواهید بزرگ بشوید باید به چه کسی فکر ی کنید که این قدر وسعت پیدا کنید. این آدم با این عظمتشی، دیدید که همه قلوب به سمت او جلب شدند.

دست خود آدم هم نیست چون این وسعت دارد جاذبه دارد این پاها را به خیابان میکشاند توجه به روح های بلند انسان را بزرگ می کند و شما این ها را یواش یواش در زندگی تان داشته باشید که الگوهایتان را دقت بکنید. تجربیات آدم های بزرگ را بخوانید. یک پیشنهاد عملی دیگر هست که کتابهایی که زندگی بزرگان را نوشتند حتماً این ها را با همدیگر بخوانید.

مثلاً سرگذشت فلانی فرقی نمی کند داخلی، خارجی، علمی، تحصیلی، اقتصادی، فرقی نمی کند، این ها را با همدیگر بخوانید و با هم تحلیل کنید. وقتی که شما زندگی علامه طباطبایی (ره) را می خوانید که در اوج مشکلات توانست تفسیر قرآن کم نظیر بنویسد، خب همین خودش یک الگو است. آدم دائماً اینها را در ذهنش دارد و یک عکس و تصویر از آن آدم توی اتاق تان باشد یا در بک گراند موبایل نان باشد و آن را عوض کنید خود این ذهن شما را یواش یواش در فضایی قرار می دهد که بتوانید توجه سازی کنید. پس توجه به روح های بلند و ارتباط گیری از نظر تجربه اندوزی به این آدم ها حتی اگر در قید حیات نباشد. می توانند به شما کمک کنند.

نظام معاشرتی خودتان را طراحی کنید

سومین عامل در ادامه همین معاشرتهای سازنده است. در معاشرتها سعی کنید رشد کنید. معاشرت های سازنده معاشرت های شما باید حاصلی داشته باشد. جمع های شما باید حاصل جمع داشته باشد. جمع ها فقط به دنبال خوشی نباشد. خوشی بخشی از خوبی است. یعنی وقتی طبیعتاً شما ارتباط خوب داشتید خوشی هم می آید. پس در رفقایتان دقت کنید. در خانواده هایی که با همدیگر حشر و نشر میکنید این خیلی میتواند کمک میکند. پیشنهاد من این است که شما دو سه تا حلقه ارتباطی تعریف کنید. مثلاً حلقه اول حلقه نزدیکان مثلاً با اینها با یک درصد بیشتری با این ها ارتباط دارم، مثلاً فرض کنید ماهی یک بار به خانه های همدیگر رفت و آمد کنیم. مثلاً حلقه دوم، فصلی یک بار حلقه سوم هر شش ماه یک بار حلقه چهارم سالی یک بار یعنی دوستانتان را میزان ارتباط و اندازه هایش راه آن در و عبار ارتباطی، آن غلطت ارتباطی و وسعت ارتباطی را تعریف کنید همه اش هم باید هدفمند باشد. ببینید انتظار ما از جامعه نخبگانی و جامعه

دانشجویی این است که این ها عاقلانه زندگی کنند. عاقلانه زندگی کنند یعنی سنجش داشته باشند. با همدیگر تصمیم بگیرید بگویید ما بهتر است با این پسر دایی رفت و آمد کنیم علت آن هم این است با همدیگر بندید، یعنی طراحی زندگی تان را با همدیگر داشته باشید این خیلی میتواند به شما کمک کند. حالا ممکن است بعضی از ارتباطات شما با اساتید باشد. آنها هم با یک طریقی خود همین رفت و آمدهای سازنده دلها را زنده می کند و باعث می شود که شما ظرفیت روانی تان تقویت پیدا کند. پس معاشرت های سازنده بر اساس دسته بندی های مورد نیازتان و سطح عبار ارتباطی تان

وسعت ارتباطی تان این ها را مشخص کنید و با همدیگر بندید ما به این طراحی نظام معاشرت می گوییم طراحی نظام رفت و آمد در خانواده اینها ثروت است و اگر شما این ثروتهای اساسی را در زندگی تان ایجاد کنید، این حلقه ارتباطی سالم فردا در تربیت فرزندان شما نقش بسیار مهمی ایفا می کند. یعنی محیطی که در آن زندگی می کنید آنچه دور و بر شمار احاطه کرده است بر از یادگیری و عشق است. این از تعلیم و تربیت، شکر، رشد و عبودیت است.

این محیط را ایجاد کنید. من همیشه به عزیزان دانشجو عرض کردم شما جلوداران سبک زندگی و فرهنگ صحیح زندگی هستید. شما جلوداران هستید. پس بنابراین پایه هایتان را قوی کنید فنداسیون زندگی تان را محکم کنید.

قرآن را روزانه مطالعه کنید

موضوع چهارم انس با قرآن است. قرآن کتاب آسمانی ما است. متأسفانه خیلی کم کاری شده که این حرف های بدیهی انگار یک چیز عجیبی و غریبی شده است نه قرآن کتاب آسمانی ما است. یعنی کتابی که به من چگونه زیستن ، چگونه صحبت کردن چگونه دیدن را یاد میدهد. این کتاب الآن در زندگی ما کجاست؟ متاسفانه کتابی هست برای سر سفره عقد یا صرفا در طاقچه خانه هست سعی کنید روزی لااقل ۱۰ دقیقه قرآن بخوانید این را به عنوان یک برنامه عملی در زندگی تان اضافه کنید ترجمه اش را هم بخوانید نمیخواهد همه اش را هم بفهمیم یکی از آیه ها را با دقت بخوانیم و تا شب به آن آیه فکر کنید. قرآن یک گنج است که شما وقتی با آن ارتباط میگیرید در سیستم روحی شما و در سیستم رفتاری شما نقش آفرینی می کند. پس انس با قرآن را یواش یواش تمرین کنید. در شبانه روز ۵ دقیقه پای قرآن نشستن، زندگی تان را بیمه می کند. این انس با قرآن را تمرین کنید. این دیگر نه سیاسی است و نه به چیزی ربط دارد. این دین آسمانی ماست و یک چیزی همگانی است. انس با قرآن یک کلید موفقیت است چون این کتاب کتاب خالق است، خالق هم اشراف دارد. حاکم ماست علیم بذات الصدوره است. او خیر حافظا است. او خبیر بما تعملون است. وقتی شما با خدا از طریق قرآن ارتباط می گیرید گویا زندگی تان اتصال به بی نهایت پیدا میکند. وقتی اتصال بی نهایت پیدا کرد شما امنیت ساز هستید. این ظرفیت ساز است. کسانی که با قرآن زندگی میکنند زندگی متفاوتی دارند زندگی شیرینی دارند، زندگی با برکتی دارند.

مقایسه های صحیح

نکته بعدی؛ مقایسه های صحیح است. بطور کلی شما سعی کنید مقایسه کنید. مثلاً شما در زندگی تان وقتی با شرایط دشواری مواجه می شوید با خودتان بگویید اگر فلانی بود چه کار می کرد؟ یک تصویر این شکلی بسازید؟ اگر فلانی بود در پاسخ به این حرف چه می گفت؟ چطوری می گفت؟ چه کار می کرد؟ با فلانی اگر این جا بود من چه کار می کردم حالا فلانی ممکن است استادی باشد، شخصیتی باشد یک کسی باشد، یا اگر او بود من چه کار می کردم؟ اگر مثلاً او بود من با خانمم این طوری صحبت نمی کردم با اگر او بود در مقابل این حرف یک کار دیگر میکردم پس مقایسه های هدفمند که برای ما یک خط مشی مشخص می کند که من بتوانم در آن خط مشی تلنگری به خودم بزنم و آن تلنگر یک پالس رفتاری است. یعنی من در آن لحظه مقایسه میکنم میگویم خیلی خب اگر فلانی بود من این کار را می کردم. با از آن طرف، بگوییم فلانی نه پدر دارد به مادر دارد به امکانات من را دارد ولی چقدر دارد رشد میکند حالا این جا مقایسه کنید. او به چه چیزهایی توجه می کند؟ قطعا همیشه در هر شرایطی که باشید در هر سختی که باشید همیشه یک عده ای هستند از شما سخت ترند و همیشه او عده ای که از شما سخت ترند در دل آنها پیدا میشوند. آدم هایی که از شما موفق ترند. این یک اصل است و این یعنی این که ما تنها نیستیم. اگر فقط یک نفر باشد که از این طریق موفق شده باشد معنایش این است که این موفقیت شدنی است پس من هم دو می اش بایم باشم. مقایسه های هدفمند در مباحث مختلف داشته باشید.
مثلاً در مشکلات و... یا مقایسه با خودم مثلاً بگویید ببین تو الآن این جا حال نداری ولی در فلان شرایط حال داری اگر رفیقت بود میرفتی ماست را می گرفتی حالا دایی ات آمده مادرت میگوید برو ماست بگیر نمی روی بگیری پس مقایسه وضعیت خودتان در شرایط مشابه داشته باشید.

ما یکی از کارهایی که همیشه باید داشته باشیم دفترچه یادداشت است. این خاطراتی که می نویسید توام با تدبر و توام با نتیجه گیری باشد. خیلی چیز خوبی است. یک دفترچه یادداشت مشترک داشته باشید و با همدیگر تحلیل کنید. هفته ای یک یار ده دقیقه وقت بگذارید هر چقدر بتوانید یادداشت کنید فکر کنید بررسی کنید ببینید زندگی پروژه است. این مهندسین وقتی یک پروژه ای را کار میکنند مینویسند این جا این طوری شد نقشه میکشند گانچارت می کشند، جدول دارند، نمودار دارند زندگی را باید ساخت زندگی را باید راه برد. زندگی را باید طراحی کرد. زندگی را باید نظارت کرد. زندگی را باید ارزیابی کرد. خب اینها بعضی از روشهایی است که میتواند به ظرفیت ما کمک کند. می دانید چرا؟ چون فضای ذهنی ما را تغییر می دهد. آدم کسر شانش میشود که برای این قضیه دعوا راه بیندازد. وقتی که آدم بزرگ می شود خیلی فرق می کند. شما الآن نگاه کنید نگاه های ۱۰ سال پیش زندگی تان امروز برای شما خنده دار است. در صورتی که حادثه همان حادثه است. ولی در شما موج ایجاد نمی کند چرا؟ چون شما عبور کردید و بزرگ شدید

قرار نیست که حتماً یک هزینه های سنگین پرداخت کنیم تا به یک تجربه عینی برسیم با استفاده از بعضی از این روش هایی که خدمت شما عرض کردیم زودتر برسیم برای همه شما آرزوی موفقیت و سلامتی دارم التماس دعا
