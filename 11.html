
جلسه سوم خود آگاهی و شناخت ویژگیهای فردی - استاد معماریانی

با عرض ادب و احترام خدمت شما دانشجویان عزیز زوج های گرامی و مخاطبین محترم

برای این که خودتان را بشناسید چه کار کردید؟

موضوع بحث، بحث خود آگاهی و شناخت ظرفینهای خودمان است. سؤال اساسی این است که چقدر خودمان را می شناسیم و از قابلیتهای خودمان آگاهی داریم؟ واقعاً شما الآن چه شناختی از خودتان دارید؟ برای این که خودتان را بشناسید چه کار کرده اید؟ به کسی مراجعه نموده اید؟ راجع به چه چیزی در زندگی تان فکر میکنید؟ اصلاً رابطه خود آگاهی، با ازدواج و زندگی زناشویی چیست؟ اگر خودم را بشناسم چه اتفاقی می افتد؟

بنده معتقدم و تأکید دارم که قشر دانشجو از نظر زندگی خانوادگی شان باید یک گام بالاتر از بقیه اقشار در جامعه باشند... یکی از آن گام ها شناخت خودتان است. چند فرمول به شما میگویم که حتماً روی اینها کار کنید تا یک مقداری با خودتان آشنا شوید.

فرمولهای خودشناسی

اولین فرمول این است که شما ساختهای مختلف وجودی خودتان را که پنج ساخت و لایه است را در نظر بگیرید، تغذیه امنیت و زیبایی اش را فراهم کنید و به آسیب شناسی آن فکر کنید و الی آخر، حالا این پنج ساحت چیست؟

ا چقدر جسمتان را می شناسید؟

اولین ساحت جسم شماست چقدر ظرفیت جسمتان را می شناسید؟ چه در ارتباط با فیزیولوژی بدن تان چه در ارتباط با تغذیه و بهداشت (جسمی) اما این شناخت چه فوایدی دارد؟ یک بخش آن در هزینه هاست یک بخش آن در سلامت است که حاصل این در نشاط و آرامش است. اگر میخواهم زندگی ام توام با نشاط و آرامش باشد باید زمینه های آن ایجاد شود. یکی از زمینه های آن سبک سالم زندگی است. یکی از سبکهای سالم زندگی رسیدن به جسم مان است یعنی تغذیه شما و . آن رژیم غذایی مناسب شما است. توجه به آراستگی جسم مان ظاهرمان پوشش مان مهم است. در بهداشت، در تغذیه خانم محترم شما چه طرحی برای آشپزی دارید؟ آشپزی که یک عملیات طراحی زندگی و مدیریتی است. یعنی شما در قسمتی از سخت افزار این خانه به نام آشپزخانه برای بخشی از نرم افزار این خانواده به نام مدیریت جسمی مدیریت تغذیه و مدیریت بهداشت، نقش آفرینی میکنید. پس وقتی میگوییم به ساحت جسمتان توجه کنید که خیلی می تواند کمک بکند، یعنی برنامه شما در حوزه تغذیه چیست؟ بنشینید زندگی تان را برنامه ریزی کنید. یک مثلاً از نظر سه وعده غذاها دو) از نظر ویتامین های مورد نیاز سه از نظر توجه به آسیب شناسی در خوردن چهار آداب خوردن پنج) اطعام دادن که یک بخشی از این قضیه است هم بخورید و هم بخورانید هم طعام لازم دارید هم اطعام حالا میگویم قسمت طعام برای جسم است و قسمت اطعام برای روح است. یعنی شما اگر میخواهید قسمتهای دیگر وجودتان تغذیه بشود باید اطعام کنید. در طعام هم شما تغذیه می شود در اطعام بخشهای غیر مادی وجودتان لذا وقتی می گوییم برنامه، یعنی طرح اقدام، طرحتصمیم این یک چیز طبیعی است. یعنی شما برای هر کارتان یک طرحی دارید. بنشینید تنظیم کنید.

دیگر اینکه برنامه ورزشی شما چیست؟ چطوری باید تحرک کنید؟ ممکن است بگویید ما هفته ای ۲۰ دقیقه - نیم ساعت با همدیگر پارک نزدیک خانه مان می رویم پیاده روی میکنیم. این را واجب بدانید. با این بخشها را پیاده می رویم به این دلیل یا در خانه به این دلیل این حرکتها را انجام میدهیم از همین الآن زندگی تان را بسازید. خاصیت این برنامه ها، این است. که نشاط و آرامش می آورد، سلامتی و امنیت خیلی میتواند به زندگی کمک کند. شما الآن اگر زیر ساخت های سلامتی تان را از نظر تغذیه ای و از نظر حرکاتی و ورزشی زیر ساختهایش را محکم کنید در آینده بسیاری صرفه جویی خواهد شد حتی از نظر اقتصادی و از نظر جسمی قسمت بهداشت قسمت تغذیه قسمت خواب قسمت ورزش این سه - چهار مورد را بسیار جدی بگیرید. این ها حوزه جسم است.

مورد دیگر اینکه برای زیبایی باید یک فکری بکنید. اصلاً زیبایی شناسی خانه تان را هم باید تقویت کنید. شما باید حتی به زیبایی شناسی خودتان و محیط اطرافتان دقت کنید و تلاش کنید. حتی برای سفره غذایی که می اندازید. فقط توجه می خواهد. پس یکی از ساختهای وجودی ما ساحت جسم ماست.

زندگی کردن مثل رانندگی در جاده های پر پیچ و خم کوهستانی است. مثلاً جاده کندوان مثلاً جاده فیروز کوه، جاده هایی که هر لحظه آن یک پیچی هست هر پیچی یک زیبایی دارد هر قسمتی یک جذابیتی دارد، زندگی همین است. زندگی اتوبان نیست در اتوبان آدم خوابش می برد و غفلت آن را می گیرد. زندگی پر پیچ و خم است و زیبایی آن به پر پیچ و خم بردن آن است.

ما باید به ساخت فکری خودمان توجه کنیم

دومین ساخت فکر است. ما باید به عنوان یک سرمایه به فکرمان دقت کنیم دارایی هایمان را باید جدی بگیریم. فکر بزرگترین ثروت است. یعنی شما در هر لحظه ای اگر هیچ نداشته باشید، اما اگر قدرت فکر کردن داشته باشید همه چیز دارید. مطالعه خوراک فکر است. خوش به حال آن زوج های جوانی که در سید هزینه هایشان کتاب هم هست. مگر شما انان و سبزی نمی خرید؟ مگر گوشت و لبنیات و ... نمی خرید؟ کتاب هم یک بخش از زندگی است منتهی کتاب، غذای روح است و خوراک فکر است. پس فکر تغذیه می کند. برنامه تغذیه فکر شما در زندگی چیست؟ کتابخوانی، گفتگو کردن با خودمان و در محیط های خانوادگی مان خود مشورت گرفتن خود تبادل نظر کردن، خود بیرون رفتن از منزل تامل و تدبر در آیه ها خوراک فکر تدیر در آیات خداست. وقتی که شما بیرون می روید و چند دقیقه به یک درخت نگاه می کنید این شما را تغذیه می کند. حتماً تأمل کردن به طبیعت را جزو برنامه های زندگی تان داشته باشید. دیدن جستجوگری سؤال کردن مطالعه کردن کتاب خواندن اینها می تواند خوراک فکر باشد. پس فکر هم خوراک

می خواهد. فکر هم ورزش می خواهد. ورزش فکر در زندگی چیست؟ مشکلات پس مشکلات وزنه های زندگی من هستند. نباید از مشکلات فرار کنیم البته نباید مشکل ایجاد کنید. وزنه بیخودی فایده ندارد دیسک کمر می گیریم ولی در مشکلاتی که سر راه زندگی قرار می گیرد و شما در آن نقشی ندارید با کمترین نقشی را دارید این مانع را باید. از سر راه خود بردارید یا با آن مواجه شد.
۳۰
یا پرش بزنید یا تونل بزنید یا دور بزنید یا منفجرش کنید و از مسیرتان بردارید با یک راه دیگری پیدا کنید. بالاخره باید یک فکری بکنید. پس خود این قضیه مانع ها ورزش فکری است. حل مسئله، ورزش فکری است.

آن چیزهایی که خیلی ها به عنوان چالش و بدبختی مطرح میکنند اینها اتفاقاً معماهای زندگی است که سر راه شما هست و باید آنها را حل کنید نگو بدبختی های من است. شما یک پدر خاتمی داری یک مادر خانمی داری یک جاری ای داری یک برادر خانمی داری یک مادر شوهر و پدر شوهری داری که اینها خصوصیتهایی دارند که ۳۰ ۴۰ سال با این خصوصیت های زندگی کردند خب یک انرژی باید برای تغییر آنها بگذاری یک انرژی هم باید برای ارتباط گیری درست با آنها بگذاری و در انعطاف با خودت میسنجی می بینی کدامش بهتر است راه پیدا میکنید. پس ببینید فکر ورزش می خواهد. ویتامین میخواهد خوراک میخواهد زیبایی میخواهد فکر مثبت فکر زیباست فکری که دنبال زیبایی ها می گردد. آقای محترم از بیرون که می آیید از بدبختی ها و از ولنگاواریها و از ماجراجویی های اجتماعی نگو از صحنه های زیبایی که دیدی بگو نگویید نیست حتماً هست. صحنه زیبا گل زیبا برخورد زیبا یک گنجشک زیبا شما صبح ها که بلند . می شوید همه چیز زیبایی است. این در واقع نوع نگاه زیبایین لازم داریم پس یکی از چیزهای فکر همین است که باید برای زیبایی ها تنظیم شود.

عقل، ترازوست

سومین ساحت عقل می خواهیم فرق آن با فکر چیست؟ ما با فکر به شناختهایی می رسیم حالا این شناخت ها را می خواهیم بسنجیم و تصمیم بگیریم، عقل تراز و است. بسنج ببین کدام آنها بهتر است. کدام آنها شفاف تر است، کدام آنها اعم تر است. کدام آنها ارزان تر است کدام آنها خداپسندانه تر است. کدام آن زیباتر است؟ و... یعنی دائماً باید سنجش کنیم. انسان کسی است که در مدار سنجش زندگی میکند. عقل هم با تجربه اندوزی و مشورت کردن با دیگران، عقل شما اضافه می شود. اگر می خواهید عقل تان زیاد بشود باید شاخص داشته باشید شاخص ها به عقل کمک می کند. پس ما عقل هم لازم داریم یکی از نشانه های آدم عاقل، مشورت کردن است. یکی از نشانه های آدم عاقل حق پذیری است. اگر شما عادت کنید که از روی غریزه و هوس زندگی کنید از روی مباحث عادت و غریزه و هوس زندگی کنید یعنی بنای زندگی شما هیجان باشد، ترس باشد، عامل اصلی شما در مدار عقلانیت نیست زندگی در مدار عقلانیت یعنی زندگی در سنجش باشد. یعنی دائماً کدام بهتر است؟ کدام حال زیباتر است؟ و دائماً این فکر می آید در خدمت عقلانیت قرار می گیرد و عقل هم برای این که بتواند برایش تضمینی بشود نیاز به یک مکملی دارد، نیاز به یک همراهی دارد که به آن دین می گویند. یعنی جنس وحی و دین این است که آمده به عقل تو کمک کند. پس دین هم یک چیز عجیب و غریبی نیست. دین به تغییری می گوید، پیامبر، عقل بیرون شماست و عقل ، پیامبر درون شماست. شما در سنجید

قلب مرکز محبت است.

چهارمین ساخت قلب است. همانطور که برای جسم و فکر گفتیم عقل هم به این تغذیه ها نیاز دارد. قلب هم که مرکز و کانون مهر و حيث است، نیز چنین نیازی دارد کانون احساسات و عواطف ما قلب ما است. ما نیاز داریم قلب مانه هم تغذیه بشود. با چه چیزی تغذیه کنیم؟
با مهربانی کردن با محبت کردن پس وقتی من به کسی محبت میکنم خوراک قلب من است. یعنی محبت، به اصطلاحصبحانه قلب من است. پس ظاهر این است که به کسی محبت کردی ولی باطن آن این است که خوراک قلبت را فراهم کردی یعنی این سیستمی که هست این است که اگر زن و شوهر به هم محبت کنند قلب دوتایی شان بارور می شود. این محبت، اساس زندگی است. ما اگر به هم محبت داشته باشیم همدیگر را درک میکنیم. از همدیگر مراقبت می کنیم.

پنجمین ساحت روح است.

روح هم باید بارور بشود. روح با سجده بارور میشود. با عبادت با تقوا، زندگی در مدار عبودیت زندگی ای است که روحانسان تغذیه بشود. هر گاه دیدید روحتان خسته است سجده کنید. هر وقت دیدید روحتان خسته است به خدا پناه بیاورید، دو رکعت نماز با حال بخوانید. هرگاه دیدید روحتان خسته است قرآن بخوانید یکی از دعاها را مثلاً صحيفه سجاديه فوق العاده است. یکی از دعاهایی که پیشنهاد میکنم جزو منشور اخلاقی تان قرار بدهید دعایی در صحیفه سجادیه است دعای ۲۰ صحیفه سجادیه به نام «مکارم الاخلاق معروف است. در بعضی از مفاتیح ها هم هست. در واقع شکل آن دعاست ولی اصل آن فرهنگ است. اصل آن راهبرد است. اصل آن مهارت است. اصل آن منش است روش است، دانش است. این ها در این دعا هست ان شاء الله به آن مراجعه کنید. اگر میخواهید تغذیه خوبی بشوید و بفهمید که چه مقدار توانمندی هایی دارید که اگر اینها بکارگیری بشود خیلی میتواند کمک کند. امیدواریم که این ۵ ساختی را که توضیح دادیم، جسم، فکر، عقل قلب و روح را حداقل در زندگی تان هم تغذیه کنید و هم به بهداشت آن برسید و هم به ورزش آن برسید هم به ویتامین و هم به آسیب شناسی آن و هم به زیبایی آن برسید. ان شاء الله که موفق باشید و همیشه با خود آگاهی همراه باشید. آرزوی توفیقات روز افزون و زندگی شاد و با نشاط و توام با آرامش دارم.
