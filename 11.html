بسم الله الرحمن الرحيم

جلسه اول افزایش ظرفیت روانی و قدرت روحی (بخش اول) - استاد معماریانی

با عرض سلام و ادب و احترام خدمت شما دانشجویان عزیز و زوج های گرامی

افزایش قدرت و ظرفیت روحی و روانی

چه کار کنیم که ظرفیت روانی و قدرت روحی ما در زندگی افزایش پیدا کند؟

یکی از چیزهایی که ما خیلی نیاز داریم این است که از درون باید به یک وسعتی برسیم. بسیاری از مشکلات با افزایش ظرفیت حل میشود. یعنی مثلا فرض کنید این استکان کوچکی که این جا هست یک سنگ کوچکی که داخل آن بیندازید مقداری از محتوی داخل آن بیرون می ریزد. چرا؟ چون که این ظرف مقدار ظرفیتش محدود و مشخص است و بیشتر از آن را گنجایش ندارد؛ ولی وقتی که این استکان تبدیل به پارچ بشود آن ریگ آن سنگ کوچک آن قدر موج ایجاد نمی کند. آن قدر تلاطم ایجاد نمی کند و نیز وقتی آن ظرف باز هم بزرگ تر باشد، آن تکه سنگی که این جا این قدر تلاطم ایجاد کرده بود، آنجا دیگر چنین نمی کند. پس این به عنوان یک اصل در نظرمان باشد که الزاماً شرایط ، درون ما موج ایجاد نمی کند. تأثیر دارد، بالاخره انسان ها تحت تأثیر شرایط در آنها یک تغییر و تحول و واکنشی ایجاد می شود ولی این که چقدر مسلط باشند، این که چه مقدار بتوانند بر ذهن و احساسشان بر رفتار و فکرشان مسلط باشند، بستگی به این دارد که چقدر از این موج در امان باشند و بتوانند موج سواری کنند تا این که تحت تأثیر موج واکنش نشان بدهند. پس ما باید ظرفیت هایمان را افزایش بدهیم تا در مشکلات زندگی درست برخورد کنیم. این یک ضرورت فوق العاده مهمی است و کسانی که از درون به این وسعت برسند و دارای این وسعت باشند زندگی آرام تر با نشاط تر هدفمندتر و مؤثرتری دارند. حال چند مورد از مواقعی که بهم میریزید به گونه ای بهم میریزید که تعادل تان را از دست میدهید حرفهای بی ربطی می زنید یا خدای نخوات قهر می کنید، با پرخاش میکنید با ... حالا بسته به شکلهای مختلف دارد چند مورد از این مواردی را که در

زندگی شما هست را یادداشت بکنید.

شیوه های افزایش قدرت روحی و ظرفیت روانی

پس من ناظر به این مواردی که در ذهن شما هست میخواهم یک بحثی را ارائه بدهم شیوه های افزایش قدرت روحی و ظرفیت روانی، شاید حدود ۱۲۱۰ تا عامل بسیار مهم وجود دارد که من به بعضی از آنها اشاره می کنم و انشاء الله حاصل آن هم این خواهد شد که ظرفیت درونی تان افزایش پیدا کند. قطعا اگر شما از درون به یک وسعتی برسید بهتر می توانید فکر کنید، بهتر می توانید به احساسات تان مسلط باشید. بهتر می توانید تصمیم بگیرید. بهتر می توانید مسئله حل کنید. طبیعتاً شخصیت

سالم تری را پیدا خواهید کرد.

عملی نمودن آگاهی ها

اولین مسئله این است که ما نیازمندیم که با آگاهی هایی که به دست آورده ایم کار کنیم ذهن شما تقریباً از خیلی اطلاعاتی که در واقع این طرف و آن طرف هست بر شده است حالا کاری به درست و غلط بودن، صحت و سقم آن یا علمی بودن یا غیر علمی بودن آن با منطقی و غیر منطقی بودن آن ندارم ولی بالاخره چیزها را کاملاً می دانید.
یعنی شما الآن آن مسئله ای که با آن مواجه هستید یک نفر دیگر بیاید راجع به آن سؤال کند شما احتمالاً گزاره هایی را می توانید به او پیشنهاد بدهید و به او بگویید تو این کار را بکن پس آگاهیهایی دست و پا شکسته لااقل دارید. سؤال: آیا ما به این آگاهی ها عمل می کنیم؟ آیا اینها را به کار می بندیم یا به کار نمی بندیم؟ ببینید برای خودتان برنامه ای به نام «تمرین داشته باشید یعنی تمرین کردن را تمرین کنید. یعنی یک چیزی را یاد میگیرم میگویم خیلی خب من یک چیزی را به مدت سه هفته به مدت چهل روز این را تمرین میکنم یعنی قبل از صحبت کردن فکر میکنم، یعنی مشخصاً این هفته روی این زوم می کنم و می گویم خیلی خب از این به بعد من خواستم حرفی را بزنم فکر میکنم و در آن فکرم چند تا سؤال طرحمی کنم و می گویم خیلی خب ما باید این حرف را چگونه بزنم؟ با چه شدتی؟ با چه لحنی؟ با چه نقطه آغازی؟ با چه واژه هایی؟ با چه زستی؟ با چه تأکیدی؟ از چه کلماتی استفاده کنم؟ در چه زمانی این را مطرح کنم؟ کدام بخش هایش را تاکید بیشتری بگیرم؟ کدام قسمت های آن را حذف کنم؟ ... پس به این فکر کردند می گویند. تفکر قبل از صحبت باعث جلوگیری از پشیمانی میشود. این یک گزاره است. پس من این را یاد گرفتم و این هفته این را تمرین می کنم. پس باید همین یک چیز کوچک را کم کم به زندگی خودمان بیاوریم، اگر این گزاره های ساده را که ما از کارگاه ها، از کتاب ها، از آموزش ها، از جاهای مختلف یاد می گیریم این ها را فهمیدیم که درست است و هم از نظر علمی بودن و منطقی بودن و اخلاقی بودن شاخصی داشتیم و فهمیدیم این گزاره صحیح است، حالا بلافاصله دست به عمل بزنیم یکی از روش هایی که می تواند در درون ما وسعت ایجاد کند و ظرفیت های ما را تقویت کند و افزایش بدهد عمل به داشته ها است. این عمل به داشته ها را باید از جاهایی شروع کنیم. پس اولین عامل افزایش قدرت روحی مان این است که ما با آگاهی هایمان کار کنیم.

شکر گذاری نعمت های الهی

یکی از معناهای شکر همین است. شکر یعنی بکارگیری یک نعمت در مسیر خالق نعمت در مسیری که آن منعم می گوید منعم یعنی کسی که نعمت را عنایت کرده است. پس اگر نعمتی خداوند به من عنایت کرد باید در مسیری که او گفته است. آن طوری که او گفته است به اندازه ای که او گفته است به کار ببرم. زبان یک نعمت است. من می توانم صحبت کنم. شکر نعمت صحبت کردن یعنی این زبان را درست بگیر که خدای ناخواسته در این زبان مثلاً نیش نباشد، تمسخر نباشد، تحقیر نباشد، تهدید نباشد، توهین نباشد، تخریب نباشد. یک چند لحظه فکر کنید وقتی که ما گفتگوهایمان از این همه نابسمانی و نا خالصی، خالص با شد. خیلی قصه فرق می کند یعنی زندگی برآیند مواجهه های ما در لحظه های مختف با حوادث مختلف و شرایط مختلف است. پس من باید این را تمرین کنم یعنی یک آگاهی ساده و یک شکر، شکر به کارگیری نعمت ها مثلاً این چشم من، من از چشم خود در خانه چه استفاده هایی میکنم؟ چند بار به همسرتان گفتید بیا من می خواهم تو را تماشا کنم میخواهم تو را ببینم من هر وقت تو را می بینم آرام میشوم این که می گویند نگاه به چهره پدر و مادر عبادت است از این جنس است. پس تمرین بعدی نعمت هایی که در اختیار داریم از آن در مسیر منعم استفاده کنیم گوش دادن ای همین طور شما می دانید که اگر کسی گوش دادن بلد باشد چقدر مسئله های پیچیده را می تواند حل کند.
می گویند گوش دادن عشق بالفعل است. اگر ما یاد بگیریم هم صحبت بکنیم و هم به حرف های همدیگر خوب گوش بدهیم و شنونده فعال باشیم یعنی واکنش مناسب نشان بدهیم یعنی همدلانه گوش بدهیم یعنی یک جاهایی تأیید کنیم، یک جاهایی سؤال بپرسیم. این هم می شود شکر نعمت گوش دادن پس یکی از نکته های بسیار اساسی در اولین مسئله این است که ما آنچه را که خداوند به ما عنایت کرده است را به کار ببندیم شکر یکی از خاصیت هایش ازدیاد است. ولئن شكرتم لأزيدنكم یکی از خواص شکرگزاری از دیاد است. شما را بزرگ میکند. لازیدنگم یعنی ازدیاد انسان انسان زیاد می شود نه فقط نعمتهای او چون نعمت ها زیاد است بهره مندی من از نعمت ها کم است. الآن شما تلویزیون را که روشن می کنید دارد. یکسری چیزهایی پخش میشود یعنی این امواج الکترو مغناطیسی در واقع الآن حامل یکسری اطلاعات، یکسری تصاویر و یکسری حوادث و یکسری رویدادهایی هستند اما نشان داده نمی شود. چه زمانی نشان داده می شود؟ زمانی که شما گیرنده می گذارید. پس همیشه امواج الکترو مغناطیس وجود دارد چه زمانی دست من می رسند؟ موقعی که گیرنده مناسبی می گذارم نعمت ها همین طور جاری است چه زمانی دست من می رسد. آن موقعی که ظرف میبرد. پس کسانی که شاکر باشند یعنی شما هفته ای یک بار بیایید بگویید خدایا شکر خدایا شکر که متاهل شدم خدایا شکر که امنیت دارم، خدایا شکر که سلامت دارم. هم شکر عملی و هم رفتاری هم اجرایی و هم قلبی این شکر وسعت ایجاد میکند و ما باید این را تمرین کنیم.

تمرین شکر گذاری

یکی از تمرین هایی که شما باید در زندگی تان انجام بدهید تمرین شکرگزاری است. تمرین کنید. دست شما درد نکند، شما لطف کردید، این زبان شکر باید جاری بشود خود این شکر در سه ضلع زبانی و عملی و قلبی، باعث افزایش ظرفیت انسان می شود. تمرین کنید. جامعه ما باید از سپاسگزاری پر بشود. در خانواده های ما همین طور هم زن نسبت به شوهر و هم برعکس هم بچه ها نسبت به پدر و مادر هم برعکس فرقی نمی کند. ما باید زبان شکر حالت شکر روحیه شکر، رفتار شاکرانه داشته باشیم. این را تمرین کنید. یعنی از بیرون که همسرتان می آید تشکر کنید که واقعاً شما وقتی ۷-۸ ساعت بیرون هستید من تشکر و سپاسگزاری می کنم و این که تلاش میکنید باعث افتخار من است. باور کنید بار مثبتی که این واژه برای همسرتان ایجاد می کند فوق العاده است. برعکس، شما به خانم تان بگو وقتی من می آیم همین غذایی که تو درست می کنی با هیچ غذای بیرونی عوض نمی کنم. واقعاً هم همین است. چون غذایی که در خانه با عشق پخته می شود این ظرفیت ساز است. این فضا و نسیم خانه را برای تربیت فرزند آماده می کند. اینها چیزهایی است که ما به آن اعتقاد داریم اما به آن نپرداختیم. پس بنابر این یکی از نکته های بسیار مهم این است که ما یک لیستی از نعمت هایمان همیشه داشته باشیم این که می گویند شما الحمد، در نسبیحات حضرت زهرا (س) همیشه بعد از نماز بگویید شما ۳۳ مرتبه «الحمد لله، دارید و مدام دارید شکر می کنید. اگر شما سیستم تان را به این شکر عادت بدهید و تنظیم بشود بعد هر بار که می گوید الحمد یاد یکی از این نعمت ها می افتید و انگار این پالس مثبت در درون شما مدام فعال میشود و مدام چراغی روشن می شود. پس ابتدا گیرنده ما وسیع می شود و زمینه جذب نعمت فراهم می شود. وقتی ما در این وضعیت باشیم طبیعی است که ظرفیت روانی ما هم اضافه تر می شود و این دائما تولید می شود.
جمع بندی تا اینجا اینکه به آنچه که می دانیم عمل کنیم. فکرهایمان را تبدیل به عمل کنیم. فکر به اضافه ذکر ذکر یادآوری هر فکری که دارید یادآوری کنید میشود آبیاری میگویند ذکر آبیاری فکر است. فکر مثل بذر می ماند هر فکری که دارید، ذکر یعنی یادآوری مثل آبیاری می ماند. این دو تا که با هم ترکیب بشوند. فکر وقتی با ذکر ترکیب می شود.

پیمان به دست می آید با خودم پیمان میبندم که این کار را بکنم تعهد عهد شکل می گیرد. ترکیب فکر و ذکر ، عهد عمل می شود. حالا دیگر تو عمل میکنی وقتی که عمل کردی یواش یواش رشد میکنی بعد به یقین می رسی. وقتی به یقین برسی می بینی وقتی دیدی تسلیم میشوی و این جریان شکل می گیرد تسلیم واقعیت ها، تسلیم حقایق، تسلیم خدا تسلیم قضا و قدر الهی و آن جاست که امنیت پیدا می کنیم.

پس بنابر این اولین نکته ای که برای افزایش ظرفیت روانی لازم داریم فکر به اضافه یادآوری است که به عمل تبدیل می شود و به دنبال آن شکر، پس انسانی که فکر داشته باشد، ذکر داشته باشد، شکر هم داشته باشد یعنی مجهز به یک ثروت فوق العاده با ارزشی شده که شاید خیلی چیزها با آن قابل مقایسه نیست.

برای همه شما آرزوی موفقیت و سلامتی دارم ان شاء الله که هفته ای سرشار از پیروزی هفته ای سرشار از آرامش و سرشار از نشاط حاصل از آن روحیه سپاسگزاری را تجربه کنید. التماس دعا.
